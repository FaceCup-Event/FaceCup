# FaceCup
        مرکز نوآوری نکسترا، به عنوان فعال در اکوسیستم نوآوری و کارآفرینی کشور و با همکاری تعداد زیادی از اساتید و فعالان حوزه هوش مصنوعی، در نظر دارد تا با ایجاد محیطی رقابتی و سالم، رویداد بزرگ فیسکاپ را برگزار کند.
        فیسکاپ یک رویداد علمی و عملی با استانداردهای بین المللی است که در حوزه بازشناسی چهره فعالیت دارد. افراد می توانند به صورت رایگان در آن شرکت کرده و در کنار اساتید حاضر در این رویداد تجربه چالش برانگیزی داشته باشند. دومین دوره رویداد فیسکاپ به عنوان اولین رویداد تخصصی بازشناسی چهره مشابه FRVT در ایران با پشتوانه دانشگاهی از آذرماه الی  بهمن ماه سال جاری برگزار خواهد شد. در این رویداد که به صورت سالانه برگزار می¬شود، الگوریتم ها و محصولات بازشناسی چهره بر اساس فاکتورهای مختلفی مثل دقت و سرعت رتبه بندی می شوند. این ارزیابی¬ها برای بررسی میزان قابل اطمینان بودن الگوریتم¬های ارائه شده، لازم و ضروری است.
